

*Default Interface Methods

 Default metod java 8 ilə yeni gələn özəlliklərdən biridir. Default metod interfeysin daxilində
 default açar sözü ilə təyin edilən və gövdəsi olan metoddur. İnterfeysi implements edən
 classların default metodu override etmək kimi bir məcburiyyəti yoxdur. Classların sərbəst
 seçimi var, istəsə override edə bilər, istəməsə yox. Əgər override etməsə, o zaman interfeysdə
 elan edilən default metod istifadə ediləcəkdir. Sintaksisi aşağıdakı kimidir:

 --* Default metodlar üçün aşağıdakı qaydalar mövcuddur:

 1. Default metod ancaq interfeys daxilində elan edilə bilər, class və abstrakt class
 daxilində elan edilə bilməz;

 2. Default metodlar default açar sözü ilə işarələnməlidir və əgər default açar sözü ilə
 işarələnibsə, mütləq gövdəsi olmalıdır;

 3. Default metodların static, final və ya abstract olduğu fərz edilməməlidir (daha
 dəqiq desək default metodlarla bu açar sözlərin birgə istifadəsinə icazə verilmir), onlar
 interfeysi implements edən class tərəfindən istifadə edilə və ya override oluna bilər;

 4. Bütün interfeys metodları kimi default metodların da public olduğu fərz edilməlidir.
 Və bu səbəbdən private və ya protected kimi işarələnən default metodlar kompayl
 olunmur.


--** Əgər hər hansı bir interfeys, daxilində default metod olan başqa bir interfeysi extends edərsə,
 həmin default metod ilə bir neçə cür davrana bilər:

  default metodla bağlı hər hansı bir davranışdan imtina edə bilər, bu zaman original
 default metod üçün təyin edilmiş gövdə istifadə olunur;

  default metodu yenidən override edə bilər;

  default metodu yenidən abstract metod kimi elan edə bilər. Belə olduqda isə artıq
 ikinci interfeysi implements edən class həmin metodu override etmək
 məcburiyyətindədir.

 --*** İnterfeysin default metodlarını həmin interfeysi implements edən konkret class daxilində
       super açar sözü ilə çağırmaq mümkün deyil. super açar sözü ancaq classlar üçün istifadə
       edildikdə düzgün işləyir. Əgər default metodlar üçün istifadə etmək istəyiriksə, mütləq super
       açar sözünün qarşısında həmin interfeysin adını qeyd etmək lazımdır:
